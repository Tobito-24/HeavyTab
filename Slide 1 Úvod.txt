Slide 1: Úvod
"Dobrý den, kolegové, kolegyně a vážená komise.  
Jmenuji se Tobiáš Adamčík a dnes vám představím současný stav své bakalářské práce na téma **automatická generace kytarových tabulatur se zaměřením na nižší ladění**.

---

Slide 2: Motivace

"Nejprve bych rád vysvětlil, co to vlastně jsou tabulatury.  
Tabulatura, nebo zkráceně taby, je alternativní způsob notace pro strunné nástroje, který neukazuje přímo noty, ale říká, které pražce na jakých strunách zahrát.  

Jako kytarista velmi oceňuji tabulatury vytvořené jinými hudebníky. Díky nim lépe pochopím skladby, které poslouchám, a mohu je snadněji zahrát.  

Jejich ruční tvorba je však zdlouhavá a náročná. Navíc většina stávajících nástrojů pro automatickou generaci tabulatur je zaměřena na standardní ladění.  

Protože poslouchám hlavně tvrdší hudební žánry, kde se často používají podladěné kytary, považuji za důležité vytvořit nástroj, který tento proces usnadní i pro alternativní ladění. Tím bych chtěl přispět hudebníkům a tvůrcům coverů v těchto žánrech." 
Také bych se rád více vzdělal v oblasti strojového učení. 

---

Slide 3: Cíle práce

"Cílem mé práce je vytvořit nástroj, který dokáže ze zvukové nahrávky kytary v různých laděních automaticky a přesně vygenerovat odpovídající tabulaturu. Tímto bych rád usnadnil tvorbu notace hudebníkům, a to především ve sféře tvrdší hudby."  

---

Slide 4: Podstatné informace o řešení

"Pro řešení jsem zvažoval dva různé přístupy.  

Nejprve ale krátce o MIDI. MIDI je počítačový protokol, který uchovává informace o notách, dynamice a dalších vlastnostech, ale neobsahuje samotný zvuk.  

První přístup spočíval v tom, že bych nejprve převedl zvukový signál na MIDI a poté z MIDI na tabulaturu. Pro převod zvuku na MIDI jsem zvolil nástroj **Basic Pitch** od Spotify Research. Tento nástroj není vázán na konkrétní nástroj, což je výhodné pro různé ladění kytar.  

Narazil jsem však na problém – převodem na MIDI se ztrácí informace o barvě tónu, což znamená, že výsledná tabulatura by často nebyla přesná."  

---

Slide 5: Přístup s TabCNN

"Po dalších analýzách jsem zvolil jiný přístup: převod zvukového signálu přímo na tabulaturu pomocí nástroje **TabCNN**.  

TabCNN je považován za benchmark pro automatickou generaci tabulatur, ale zatím funguje pouze pro standardní ladění. Proto bude nutné model upravit a přetrénovat, aby zvládal i alternativní ladění."  

---

Slide 6: Výzvy a dataset

"Jedním z hlavních problémů byl nedostatek vhodných datasetů pro trénink modelu, zejména pro nižší ladění.  

Vytvoření datasetu ručně by bylo velmi časově náročné, a proto jsem se inspiroval projektem **SynthTab**, který využívá virtuální nástroje.  

Pro svůj dataset jsem zvolil virtuální kytaru **ODIN III** od firmy Solemn Tones. Tento nástroj obsahuje samply osmi-strunné kytary ve více laděních, což umožňuje generovat data efektivněji.  

Pipeline pro tvorbu datasetu vypadá takto:  
1. Z tabulatury se vytvoří JAMS soubor, který uchovává informace o strunách, prstokladech a technikách hry.  
2. Tento soubor se zakóduje do MIDI s daty specifickými pro ODIN III, včetně technik jako palm-muting nebo pinch harmonics.  
3. MIDI soubor se následně syntetizuje, čímž vznikne pár MIDI a JAMS souborů, které použiji pro trénink modelu."  
 
---

Slide 7: Práce za uplynulý semestr

"V průběhu tohoto semestru jsem:  
- Nastudoval problematiku automatické generace tabulatur.  
- Testoval stávající řešení na vlastních kytarách, abych identifikoval jejich výhody a slabiny.  
- Navrhl a zpracoval pipeline pro tvorbu datasetu, která je nyní těměř hotová."  

---

Slide 8: Plány na příští semestr

"V příštím semestru se plánuji zaměřit na následují

