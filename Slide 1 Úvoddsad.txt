Slide 1: Úvod
"Dobrý [den/odpoledne], kolegové, kolegyně a vážená komise. Jmenuji se Tobiáš Adamčík a dnes vám představím současný stav mé bakalářské práce na téma automatická generace kytarových tabu.

Slide 2: Motivace

Nejprve bych měl vysvětlit, co jsou to taby nebo-li tabulatura.
Jedná se o alternativní způsob notace hlavně pro strunné nástroje, která neukazuje noty samotné, aleukazuje, jaké pražce a na jakých strunách zahrát.
Jakožto kytarista velmi oceňuji tabulatury vytvořené jinými hudebníky. Umožňují mi lépe pochopit a zahrát skladby, které sám poslouchám. Jejich tvorba je ovšem náročná a stávající nástroje jsou hlavně zaměřeny na kytary ve standardním lazení.
Jelikož jsem posluchačem hlavně tvrdších žánrů hudby, kde se často kytary podlazují, tak použitelnost většiny stávajících nástrojů pro automatickou generaci tabulatury je pro hudbu, která mi je blízká, velmi nízká.

Odtud tedy vzešla inspirace k tomu vytvořit nástroj, který usnadní proces tvorby tabulatury, zejména pro alternativní lazení."

Slide 3: Cíle práce
Cílem mé práce je vytvořit nástroj, který bude schopen ze zvukové nahrávky kytary v různých lazeních jednoduše vygenerovat odpovídající tabulaturu.

Slide 4: Podstatné informace o řešení
"Teď něco o samotném řešení.
Po prozkoumání stávajících řešení přišly v úvahu 2 různé přístupy.
Než vám je přiblížím, tak je nejprve potřeba stručně říct, co je to MIDI. MIDI je počítačový protokol, který slouží pro uchování a přenos hudebních dat. Neobsahuje tedy zvuk samotný, ale informace o notách.
Prvním z přístupů, který byl původně vybrán, je nejprve převézt signál na MIDI a poté z MIDI na tabulaturu. Pro převod ze signálu do MIDI byl vybrán nástroj Basic Pitch od Spotify Research. Jedná se o program nezávislý na nástroji, tudíž je schopen pracovat i s různě nalazenými kytarami.
Ovšem tento přístup má zásadní problém s tím, že ve vygenerovaném MIDI by se ztratila informace o barvě tónů, tudíž by výsledná tabulatura spolehlivě neodpovídala původní nahrávce.

Slide 5.
Po dalším studiu problematiky byl tedy vybrán způsob druhý. Tím je převod ze signálu rovnou do tabulatury, a to pomocí úprav nástroje TabCNN. 
TabCNN je momentálně brán jako takový benchmark pro automatickou generaci tabů, ale opět funguje pouze pro standardní lazení. Bude potřeba ho tedy upravit a přitrénovat.

Slide 6: Výzvy a dataset
"Jedním z hlavních problémů byl nedostatek vhodných datasetů pro trénování modelu, zejména pro nižší ladění. 
Je tedy potřeba vytvořit dataset vlastní. Ovšem tvorba datasetu manuálně by byla velmi časově náročná a pro kvalitní dataset by byly potřeba i specializované nástroje.
Rozhodl jsem se tedy inspirovat z tvorby datasetu SynthTab, která využila virtuálních nástrojů.
Virtuální nástroj, který je základem tohoto datasetu se nazývá ODIN III a byl mi poskytnut firmou Solemn Tones.
Jedná se o virtuální 8 strunnou kytaru, která obsahuje samply v mnoha různých lazeních.
Pipeline pro vytvoření datasetu je tedy následující:
Nejprve se z tabulatury vytvoří Jams soubor, který uchovává informace o výběru strun a dalších detailech v tabulatuře. Následně se tento soubor zakóduje do MIDI
se signály specifickými pro ODIN III, jako je výběr strun, technik (jako je třeba palm-muting nebo pinch harmonics). Vytvořené MIDI se syntetizuje a vznikne nám pár MIDI a Jams soubor.

Slide 7: Práce za uplynulý semestr
Během uplynulého semestru jsem hlavně studoval danou problematiku a nástroje.
Testoval jsem také existující řešení na vlastních kytarách, abych zjistil jejich silné a slabé stránky.
Poté jsem pracoval na tvorbě pipeline, která je nyní vesměs hotová.

Slide 8: Plány na příští semestr
"Do příštího semestru mám několik klíčových úkolů:

Dokončit tvorbu datasetu pomocí vytvořené pipeline.
Upravit model TabCNN tak, aby zvládal různá lazení.
Přetrénovat model na nově vytvořeném datasetu a otestovat jeho výkonnost.